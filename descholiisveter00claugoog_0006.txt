Praefatio.

Multa iam viri docti de scholiis in Aristophanis fabulas com-
positis et diligenter et accurate disseruerunt. Imprimis vero Ο.
Schneiderus in ea operam studiumque contulit libro, qui inscri-
bitur: De veterum in Aristophanem scholiorumsontibus
Sundiae 1838. Quo libro id potissimum agit vir doctus, ut ·
sontem reperiat, ex quo scholiorum nostrorum compositores veteres
annotationes Alexandrinorum petiverint. Negat enirn complures
veteres commentarios in manibus eorum fuisse. Ex uno commen-
tario eos omnia hausisse atque hunc fuisse commentarium Sym machi
Sed hoc, quamquam summa sagacitate rem egit Schneiderus, tamen
doctius quam verius dixisse videtur, neque cuiquam, quantum
equidem vide0, adhuc hoc persuasit. Multa et ea gravissima Din-
dorfius in Praelatione Editionis scholiorum et Bernhardyus in Hi·
storia Litterarum Graecarum contra disputarunt. Quibus nihil habeo,
quod addam. Itaque mea quoque sententia de origine scholiorum
nihil pro certo dicere possumus nisi hoc: Multa, quae sunt in
scholiis nostris, interpretibus Alexandrinis debemus
multa additamenta sunt Graeculorum medii aevi. Illa
autem vetustiora scholiorum compositores plerumque
non ex ipsisAlexandrinorum commentariis petiverunt,
sed e libellis' Symmachi, Phaini, Euphronii aliorum·
que, qui illos commentarios gravissima quaeque eli-
gentes in angustiorem ambitum contraxerant et sua
ubique addiderant¹).

..-—----

Ρ ⁶¹)8Csr. Dindorhi Praelatiouem in Duebneri Editione scholiorum Parisiis 1877.
lg. ⁸· ι

 

